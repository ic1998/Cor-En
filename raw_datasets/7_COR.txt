Jynnskrifewgh ger yn Kernewek po Sowsnek omma
Tre
A-dro dhyn 
Gweres 
Daslev
Kevewgh treylyans
Rol A-Z	
Henwyn Tyller
Korpus
Hwilas 
Dynnargh dhe'n gerlyver warlinen nowydh a Gernewek
Skrifys yw an gerlyver y'n Furv Savonek Skrifys a Gernewek ha'n mynnas yw y fydh prest nowydhhes hag ystynnys
Keffrys ha keworra termynologieth nowydh hag ystynna efander an gerlyver, dres termyn kedhlow a-dro dhe bub ger ha'y usadow a vydh kavadow, yn herwydh restrennow sonek dhe asa bos klewys an leveryans
A-dro dhe'n Akademi
Akademi Kernewek yw aswonys gans Konsel Kernow avel an korf diambosel omgemeryek rag towlennans an korpus a Gernewek
Akademi Kernewek a'n jeves omgemeryans rag desedha savonow rag an yeth, displegya an gerlyver, henwyn tylleryow ha komposa hwithrans
An Akademi a gomprehend konygyon yeth Kernewek ha provia kussul a-dro dhe savonow yeth Kernewek y'n Furv Skrifys Savonek (FSS)
Skrifys yw an gerlyver ma yn Furv Skrifys Savonek (FSS) an Yeth Kernewek, dell o unnverheas yn 2008 ha daswelys yn 2014
Nebes sewyansow a vo yn Kres po Diwedhes ha merkys yns avel M ha L
Y hyllir kavos moy a gedhlow a-dro dhe'n Akademi Kernewek ha'y ober omma
Argerdh rag akordya termow nowydh
Kamm 1 - Hwithra termow nowydh
Panel Termonieth Akademi Kernewek a hwither termow nowydh nag yw kevys y’n gerlyver Kernewek a-dhia bennfentynnyow divers y'ga mysk
Gonis Treylyans Konsel Kernow
Hwithrans gans Kernewegoryon a-dro dhe desten arbennek
Styrys yw omma manylyon a fatel hwither an Akademi term nowydh
Kamm 2 - Profya termow nowydh 
Yma pub term nowydh daswelys gans Kesva an Akademi ha keworrys dhe’n gerlyver Kernewek warlinen, taggys yn kler avel 'term profyes' dres unn vledhen dhe’n lyha
Kampollow yw gelwys yn kever an termow profyes
Kamm 3 - Komendya termow nowydh
Wosa bos term nowydh warlinen dres moy es unn vledhen, an Akademi a wra mires war bub kampol ha dasweles an term profyes mars yw res
Ena y hyll an Panel Termonieth komendya dhe Gesva an Akademi may teffo ha bos an 'term profyes' term sodhogel y’n gerlyver Kernewek
Furvys Kernewek 'Kres' ha 'Diwedhes'
Kernewegoryon hedhyw a dhevnydh nebes furvow dihaval a'n yeth
Henn a styr orth an yeth kewsys keffrys ha'n systemow orthografek
Possybel yw dhe dhismygi dew 'aghel' dhe benn a dhidorrva a syns pub eghenn a Gernewek kewsys: Kernewek Kres Dasserghys (KKD) po Kernewek Diwedhes Dasserghys (KDD)
Ha klerhe taklow dhe dhyskoryon, y hwrug dew dagg bos dewisys dhe verkya geryow yw klewys avel geryow usys yn unnik yn Kernewek Kres Dasserghys (merkys 'M') po Kernewek Diwedhes Dasserghys (merkys 'L')
Yma an geryow usys a-dreus bagasow dyffrans a gowsoryon Kernewek, keffrys ha Kernewek Kres Dasserghys ha Kernewek Diwedhes Dasserghys, heb bos merkys gans tagg
Kyn hwrello bos KKD ha KDD definys yn tybiethel avel variennow diberth a Gernewek, an yeth usi kewsys gans lies den hedhyw yw neppyth ynter an dhew
Rag ensampel nebes devnydhyoryon a orthografek selys orth Kernewek Kres a lever nn hir Kernewek Kres yn geryow kepar ha penn 'head' avel dn, ha leverel pedn, dell yw usys neppyth aswonnys avel nas KDD
Nyns yw gans an FSS ragvreus war-tu ha pyneyl penn an dhidorrva, ha nyns yw an taggys marnas skrifys rag gweres dyskoryon dewis an variennow herwydh aga gis a Gernewek
Kennerthys yw pub eghen a Gernewek
An taggys a brovia kedhlow keworansel ha diskwedhes furvys a vedha usys gans saw unn bagas kavadow dhe bubonan
Leveryans
Onan a'n nessa displegyansow dhe ragdres gerlyver Kernewek yw dhe geworra rekordyansow rag gweres studhyoryon dhe glewes fatel leverel pub ger
Amkan an Akademi yw dhe dhalleth keworra rekordyansow yn 2020
Grafys hengovek
Dre dhefowt, an gerlyver ma a skrif <k> rag /k/, <hw> rag /ʍ/ po /hw/, ha <-i> rag penn an ger /i/
An Furv Skrifys Savonek ynwedh a wra provians rag us a 'grafys hengovek' kepar ha penn an ger <y>, hag yw synsys bos ewn yn kehaval, rag us personek
Mar kwreta devnydhya 'grafys hengovek' ha ty ow skrifa an FSS, mar pleg mir orth an vosen a sew rag gweres dhis ha ty ow tevnydhya an gerlyver
Kevys 3 sewyans
Ottomma sewyansow Sowsnek yw perthynek orth
